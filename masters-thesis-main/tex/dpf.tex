\chapter{Hiukkassuodatin}%
\label{ch:dpf}



Dieselmoottorin hiukkassuodatin, eli DPF (\emph{eng. Diesel Particulate Filter}) on tehokkain järjestelmä pakokaasun noki- ja tuhkapartikkeleiden suodatukseen. 
Hyvä DPF suodattaa läpivirtaavasta pakokaasusta jopa 99\% hiukkaslukumäärästä ja 95\% -massasta \cite{Yan_state_of_the_art}. Hiukkassuodatin on osa useammasta komponentista koostuvaa jälkikäsittelyjärjestelmää, jota on havainnollistettu Kuvassa \ref{fig:EAT_full}. %

\begin{figure}[H]
    \centering
    \pdftooltip{\includegraphics[width=\textwidth]{figures/EAT2.pdf}}
                {Kuvituskuva jälkikäsittelyjärjestelmästä. Kuvaan merkitty hapetuskatalysaattori, hiukkassuodatin ja selektiivinen katalyyttinen pelkistin.}
    \caption{Modernin jälkikäsittelyjärjestelmän osat.}
    \label{fig:EAT_full}
\end{figure}

Moderni jälkikäsittelyjärjestelmä koostuu yleensä hapettavasta katalysaattorista (DOC, \emph{eng. Diesel Oxidation Catalyst}), hiukkassuodattimesta (DPF), sekä selektiivisestä katalyyttisestä pelkistimestä (SCR, \emph{eng. Selective Catalytic Reduction}). Hapettavan katalysaattorin tehtävä on nimensä mukaan hapettaa moottorin päästöjä, kuten hiilivetyjä, häkää, ja tämän työn kannalta olennaista typpimonoksidia \cite{dieselnet_doc}. SCR puolestaan pelkistää ympäristölle ja terveydelle haitalliset typen oksidit typpikaasuksi ja vedeksi \cite{dieselnet_scr}.



\section{Järjestelmän fyysinen rakenne}

Tyypillisin DPF-tyyppi on ns. seimämävirtaus-DPF (\emph{eng. wall-flow DPF}), jossa pakokaasu virtaa hunajakennomaisessa suodattimessa puoliavoimissa putkissa. Pakokaasu virtaa putkien välillä huokoisten seinämien läpi. Pakokaasun hiukkaset jäävät kiinni seinämien sisään ja pinnalle. Virtausta on havainnollistettu Kuvassa \ref{fig:wall-flow-dpf}  


\begin{figure}[H]
    \centering 
    \pdftooltip{\includegraphics[width=\textwidth]{figures/wall_flow_DPF_figure.pdf}}
               {Kuvituskuva hiukkassuodattimen toiminnasta. Nuolilla kuvattu pakokaasu virtaa avoimiin putkiin ja kulkee seinämien läpi.}
    \caption{Pakokaasu virtaa suodattimessa huokoisten seinämien läpi. Yli 90\% pakokaasun hiukkasmassasta jää huokoisten seinämien sisään ja pinnalle. Mukailtu lähteestä \cite{dieselnet_dpf}.}
    \label{fig:wall-flow-dpf}
\end{figure}

Tässä työssä noen kerääntymistä seinämien sisään ja pinnalle ei erotella, vaan oletetaan nokimäärän kerääntyvän homogeeniseksi kerrokseksi.


\section{Regenerointi}
Noen poistoa suodattimesta hapettamalla kutsutaan regeneroinniksi. Regenerointi jaetaan karkeasti kahteen tapaan: aktiiviseen ja passiiviseen regenerointiin. 
Aktiivinen regenerointi tarkoittaa käytännössä noen polttamista ja se
vaatii korkean, yli 600:n \degree C lämpötilan. Tarvittava energia saadaan ajoneuvon polttoainetta käyttämällä \cite{dieselnet_dpf}. Passiiviseen regenerointiin riittää huomattavasti matalammat lämpötilat ja se perustuu noen hapetusreaktioihin typpidioksidin (NO\(_2\)) kanssa. Tarvittava typpidioksidi saadaan hapettamalla moottorin raakapäästöinä muodostuvaa typpimonoksidia (NO) hapettavassa katalysaattorissa (DOC, \emph{Diesel Oxidation Catalyst}).


Regenerointia kuvaavat reaktioyhtälöt ovat  
\begin{align}
    \ce{C + 1/2 O2 &-> CO }\label{req:regen_c2co}\\
    \ce{C + O2 &-> CO2}\label{req:regen_c2co2}\\
    \ce{C + NO2 &-> CO +  NO}  \\
    \ce{C + 2 NO2 &-> CO2 + 2 NO}  \\
    \ce{C + NO2 + 1/2 O2 &-> CO2 + NO} \text{ ja }\\
    \ce{C + NO2 + 1/2 O2 &-> CO + NO2},
\end{align}
ja niiden reaktionopeudet voidaan määrittää Arrheniuksen yhtälöinä \cite{LiuGuanlin2021Roio}.

\section{Painehäviö ja sen mallintaminen}

% \begin{figure}[H]
%     \centering 
%     \input{figures/blocks1.tex}
%     \caption{}
%     \label{fig:blocks1}
% \end{figure}

% Suodattimen painehäviötä mallinnetaan useimmiten Darcyn lain, Forcheimer-Darcyn tai Darcy-Weisbachin yhtälöiden avulla \cite{dieselnet_wall_flow_monolith}.
Konstandopoulos et al. esittelevät artikkelissaan \cite{Konstandopoulos2000} symmetrisen, nokilatautuneen hiukkassuodattimen painehäviömallin. Tässä työssä tarkastellaan yleisesti epäsymmetristä suodatinta. Toisin sanoen tarkastellaan tilannetta, jossa sisäänmeno- ja ulostulokanavien poikkipinta-alat voivat olla eri kokoisia. Lisäksi kokonaispainehäviömalliin otetaan mukaan myös tuhkakerroksen aiheuttama painehäviö. Näin ollen kokonaispainehäviö on puhtaan suodattimen sisäänmenon, ulostulon ja seinämien, sekä noki- ja tuhkakerrosten aiheuttamien painehäviöiden summa \cite{Konstandopoulos2000,Konstandopoulos2008}, eli
\begin{align}
    \Delta P_{tot} = \Delta P_{inlet} +  \Delta P_{outlet} + \Delta P_{wall} + \Delta P_{soot} +  \Delta P_{ash}.
\end{align}
Lisäksi painehäviötä tapahtuu sisäänmeno- ja ulostuloaukolla, mutta häviöt näissä ovat merkityksettömän pieniä \cite{Konstandopoulos2000}.
% Tilavuusvirtaus saadaan massavirrasta ja tiheydestä
% \begin{align}
%     Q(t,T) = \frac{\dot{m}(t)}{\rho(T)}.
% \end{align}

Tarkastellaan aluksi puhdasta suodatinta.
Konstandopoulos et al. artikkelin mukaan puhtaan symmetrisen suodattimen sisäänmeno- ja ulostulokanavien painehäviöt ovat samat:
\begin{align}\label{eq:clean_channel_pd}
    \Delta P_{inlet} = \Delta P_{outlet} = \frac{\mu F}{3 \alpha^2} LU,
\end{align}
jossa \(\mu \) on pakokaasun viskositeetti, \(F\) on kanavien kitkaan liittyvä kerroin \cite{dieselnet_wall_flow_monolith}, \(\alpha\) on kanavan leveys, \(L\) on kanavan pituus ja \(U\) on virtausnopeus.
Puhtaan, symmetrisen suodattimen virtausnopeus määritellään 
\begin{align}\label{eq:flow_velocity_clean}
    U = \frac{Q}{A_{eff}},
\end{align}
jossa \(Q\) on tilavuusvirtaus ja \(A_{eff}\) on suodattimen sisäänmenon efektiivinen pinta-ala \cite{Konstandopoulos2000}
\begin{align}\label{eq:area_eff}
    A_{eff} = \frac{1}{2}\cdot \pi \left(\frac{D}{2}\right)^2 \cdot \frac{\alpha^2}{(\alpha + w_s)^2}.
\end{align}
Yhtälössä \(w_s\) seinämän paksuus ja \(D \) suodattimen halkaisija.
Kerroin \(\frac{1}{2}\) poistaa efektiivisestä pinta-alasta sisäänmenosuunnasta suljetut kanavat.
Sijoittamalla yhtälöt \eqref{eq:flow_velocity_clean} ja \eqref{eq:area_eff} yhtälöön \eqref{eq:clean_channel_pd} saadaan
\begin{align}
    \Delta P_{inlet} = \Delta P_{outlet}= \frac{\mu F}{3 \alpha^2}\cdot L Q\cdot \frac{2(\alpha + w_s)^2}{\pi \left( \frac{D}{2}\right)^2 \alpha^2}.
\end{align}
Muokataan yhtälöä hyödyntämällä sylinterin geometriaa. Kun merkitään \(\frac{1}{A} = \frac{L}{V}\), jossa \(V\) on suodattimen kokonaistilavuus, painehäviö voidaan esittää muodossa
\begin{align}
    \Delta P_{inlet} = \Delta P_{outlet} =\frac{Q \mu F}{3}\cdot \frac{L^2}{V} \cdot \frac{2(\alpha + w_s)^2}{\alpha^4}.
\end{align}

Tarkastellaan nyt epäsymmetristä suodatinta, jossa \(\alpha_{in} \neq \alpha_{out}\).
Puhtaan sisäänmenon ja ulostulon painehäviöt eroavat toisistaan ja ovat tällöin
\begin{align}
    \Delta P_{inlet} &=\frac{Q \mu F}{3}\cdot \frac{L^2}{V} \cdot \frac{2A_{cell}}{\alpha_{in}^4}
 \\ \Delta P_{outlet} &=\frac{Q \mu F}{3}\cdot \frac{L^2}{V} \cdot \frac{2A_{cell}}{\alpha_{out}^4},
\end{align}
jossa \(A_{cell}\) on yhden solun poikkipinta-ala. Puhtaan epäsymmetrisen hiukkassuodattimen poikkileikkausgeometriaa on esitelty Kuvassa \ref{fig:hac_dpf_clean}.

\begin{figure}[H]
    \centering 
    \pdftooltip{\includegraphics[width=0.5\textwidth]{figures/HAC_DPF.pdf}}
               {Poikkileikkauskuva neljästä DPF-solusta. Kuvassa menokanavat ovat suuremmat kuin ulostulokanavat.}
    \caption{DPF-poikkielikkaus neljästä solusta.}
    \label{fig:hac_dpf_clean}
\end{figure}
Yksi solu on poikkipinta-alaltaan
\begin{align}
    A_{cell}=\frac{1}{4}(\alpha_{in}+\alpha_{out}+2w_s)^2,
\end{align}
eli yksi neljäsosa Kuvan \ref{fig:hac_dpf_clean} solukosta. Näin ollen puhtaan suodattimen sisäänmenon ja ulostulon painehäviöt ovat
\begin{align}
    \Delta P_{inlet} &=\frac{Q \mu F}{6}\cdot \frac{L^2}{V} \cdot \frac{(\alpha_{in}+\alpha_{out}+2w_s)^2}{\alpha_{in}^4}
    \\ 
    \Delta P_{outlet} &=\frac{Q \mu F}{6}\cdot \frac{L^2}{V} \cdot \frac{(\alpha_{in}+\alpha_{out}+2w_s)^2}{\alpha_{out}^4}.
\end{align}
Kanavien lisäksi painehäviötä tapahtuu seinämissä. Seinämien painehäviötä mallinnetaan usein Darcyn lailla \cite{dieselnet_wall_flow_monolith}\cite{Konstandopoulos1989_wallflow}
\begin{align}
    q = - \frac{\kappa}{\mu}\nabla P,
\end{align}
jossa \(q\) on Darcyn nopeus, \(\kappa\) on väliaineen permeabiliteetti ja \(\nabla P\) on painegradientti. 
Pakokaasun oletetaan kulkevan seinämän läpi kohtisuoraan, joten painehäviö voidaan laskea yksiulotteisesti. 


Kertyneet noki ja tuhka mallinnetaan erillisiksi kerroksiksi suodattimen sisäänmenokanavissa. Kerrosten paksuudet voidaan  olettaa yhtenäisiksi \cite{Konstandopoulos2000} , sillä virtaus pyrkii aina kulkemaan pienimmän vastuksen reittiä. Noki- ja tuhkakerroksen paksuutta merkitään \(w_{soot}\) ja \(w_{ash}\).

Suodattimen sisäänmenossa painehäviö
\begin{align}
    \Delta P_{inlet} = \frac{1}{6} \cdot
    Q \cdot \mu(T) 
    \cdot F \cdot \frac{L^2}{V} \cdot \frac{(\alpha_{in}+\alpha_{out}+2 w_s)^2}{(\alpha_{in}-2w_{soot}-2w_{ash})^4}.
    \label{eq:PDinletchannel}
\end{align}

Suodattimen ulostulossa painehäviö
\begin{align}
    \Delta P_{outlet} = \frac{1}{6} \cdot
    Q \cdot \mu(T) 
    \cdot F \cdot \frac{L^2}{V} \cdot \frac{(\alpha_{in}+\alpha_{out}+2 w_s)^2}{\alpha_{out}^4}.
    \label{eq:PDoutletopen}
\end{align}

Suodattimen seinämien aiheuttama painehäviö 
\begin{align}
    \Delta P_{wall} = \frac{1}{4} \cdot
    Q \cdot \mu(T) 
    \cdot \frac{w_s}
    {n_{open}\cdot L \cdot \kappa_{wall} \cdot \alpha_{out}}.
    \label{eq:PDfilterwall}
\end{align}

Nokikerroksen aiheuttama painehäviö
\begin{align}
    \Delta P_{soot} =  \frac{1}{8} \cdot
    Q \cdot \mu(T) \cdot 
    \frac{\ln{\frac{\alpha_{out}-2w_{ash}}{\alpha_{out}-2w_{soot}-2w_{ash}}}}
    {n_{open}\cdot L \cdot \kappa_{soot}}.
    \label{eq:PDsootlayer}
\end{align}

Tuhkakerroksen aiheuttama painehäviö
\begin{align}
    \Delta P_{ash} = \frac{1}{8} \cdot
    Q \cdot \mu(T) \cdot 
    \frac{\ln{\frac{\alpha_{out}}{\alpha_{out}-2w_{ash}}}}
    {n_{open}\cdot L \cdot \kappa_{ash}}.
    \label{eq:PDashlayer}
\end{align}
